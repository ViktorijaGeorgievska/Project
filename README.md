# Box Pusher Project
1. Box Pusher е логичка игра во која играчот управува со човече во ограничен простор исполнет со ѕидови. Главната цел е кутијата што се наоѓа на мапата треба да се истурка до означената цел. Во оваа игра постои само една кутија и една цел, и тоа претставува поедноставна верзија на познатата игра Sokoban. Играчот може да се движи во сите насоки освен дијагонално и може само да ја турка кутијата, но не и да ја влече.

2. Решението на проблемот е реализирано преку повеќе класи кои заедно ја формираат логиката и структурата на играта. Во класата Box се чува позицијата на кутијата и нејзиното движење низ мапата, додека класата Player има слична улога но е поврзана со позицијата и движењето на човечето. Класата GameBoard ја претставува самата мапа на играта и содржи функции со кои се проверува дали одредена позиција е валидна односно е во рамките на мапата или надвор од мапата, класата Level ги содржи карактеристиките за секое ниво како што се почетна позиција на човечето, почетна позиција на кутијата и целта. Главната логика се наоѓа во класата Game каде се наоѓа движењето на човечето, проверка дали кутијата е заглавена, следењето на бројот на направени чекори и се наоѓаат трите нивоа на играта. Стартното мени е реализирано во класата StartForm, која го овозможува интерфејсот на менито и опција за избор на што сакаме да правиме, дали да започнеме да ја играме играта, да ги видиме инструкциите или да излеземе од играта. Класата Form1 ја претставува главната форма на играта Box Pusher, во неа е дефиниран графичкиот изглед на играта, тука се наоѓаат лабелите во кои се прикажува тековното ниво и бројот на чекори, исто така има опција и додека се игра играта да се притисне на копчето мени кое ќе ве врати на стартната форма. Односно, оваа класа е одговорна за визуелното прикажување на играта и обработка на корисничките внесови. Во текот на играта се чуваат податоци за позицијата на човечето, позицијата на кутијата, постојано се обновува тековната позиција на кутијата и човечето додека настанува движење, моменталното ниво и бројот на направени чекори во тековното ниво.

3. Функцијата IsBoxStuck() која се наоѓа во класата Game проверува дали кутијата е загалвена во некој агол. Оваа функција ги зема x,y координатите на кутијата и проверува што се наоѓа околу кутијата со помош на булеан променливите wallLeft (проверува дали од левата страна има ѕид или кутијата е надвор од мапата) и соодветно и за останатите променливи wallRight, wallUp и wallDown. Со помош пак на булеан променливите topLeftCorner, topRightCorner, bottomLeftCorner и bottomRightCorner се проверува дали кутијата е заглавена во некој од аглите на мапата. И на крај ако било кој од овие услови од булеан променливите е исполнет се враќа true и тоа значи дека кутијата е заглавена во спортивно кутијата може да се движи.
<img width="697" height="420" alt="IsBoxStuck()" src="https://github.com/user-attachments/assets/25b143cd-d021-4950-89b3-1f207b71875b" />

4.
<img width="313" height="256" alt="Мени" src="https://github.com/user-attachments/assets/2ed62d2c-0897-42fa-8887-6854093fa7b6" /> 
<img width="504" height="342" alt="Инструкции" src="https://github.com/user-attachments/assets/153f9b07-c91b-4ea4-bdf4-c43c015027e1" />  <img width="620" height="718" alt="Ниво 1" src="https://github.com/user-attachments/assets/8bca2dd7-3c3d-4474-8e98-b5bb9ba81ee2" /> <img width="623" height="720" alt="Ниво 2" src="https://github.com/user-attachments/assets/84e22bfa-25fe-4333-a780-862e4e2b1bc5" /> 
<img width="619" height="721" alt="Ниво 3" src="https://github.com/user-attachments/assets/16874374-27d7-4ea7-88f0-2c2df4fcc7d2" /> 
<img width="382" height="158" alt="Успешно завршување на нивото" src="https://github.com/user-attachments/assets/fc9e8b16-5761-41e2-80c7-d359e5b15a40" /> 
<img width="282" height="161" alt="Неуспешно завршување на нивото" src="https://github.com/user-attachments/assets/c71ff001-66bd-4968-9372-72c6f2654863" />
<img width="345" height="156" alt="Успешно завршување на играта" src="https://github.com/user-attachments/assets/83bf8658-28d7-4646-9834-24296d30dd10" />
<img width="360" height="181" alt="Мени додека си во игра" src="https://github.com/user-attachments/assets/126499ee-0865-4eb9-a412-d0fd3739ef7d" />

Играта се игра со помош на стрелките на тастатурата секоја стрелка е соодветна со нејзиниот правец и човечето не може да се движи дијагонало. Целта на играта е кутијата да се постави на целната позиција која е однапред дефинирана. По успешно или неуспешно завршување на нивото се притиска Enter. Проблем кој може да настане е тоа што кутијата може да ја заглавите во агол ако погрешно го придвижувате човечето и со тоа ќе треба од почеток да го играте истото ниво. Совет за полесно завршување на нивото е однапред неколку чекори да знаете каде ќе се придвижите. На почеток има стартно мени во кои имате опција за инструкции кои се препорачуваат да ги погледнете пред да почнете да ја играте играта, во текот на играта имате исто така опција да се вратите на стартното мени доколку сакате, но вашата моментална состојба во играта нема да биде зачувана и исто така во текот на играта се прикажува тековното ниво и бројот на чекори кои ги имате направено до даден момент при играњето.     
5. За изработка на овој проект беше користена генеративна вештачка интелигенција, конкретно моделот ChatGPT. Го користевме пред да започнеме со правење на проектот со цел да ни го долови концептот и структурата на играта Box Pusher бидејќи првпат се среќаваме со нешто вакво. Во текот на развојот на самиот проект исто така беше користена вештачка интелигенција, која ни помагаше за објаснување и дооформување на дел од функциите потребни за проектот.
